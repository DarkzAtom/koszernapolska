[
  {'name': 'Kugel Jerozolimski', 'desc': "Jedną z rzeczy, których naprawdę mi brakuje jest Kugel w szabatowy poranek. W każdy typowy poranek kugel jest podawany na szabatowy Kidusz w większości jerozolimskich synagog i zawsze obok czulentu był przygotowywany w naszym domu na szabat. Do niedawna byłam trochę zdenerwowana, gdy miałam samodzielnie przygotować kugel ponieważ przeżyłam traumę, gdy po raz pierwszy próbowałam to przyrządzić i prawie spaliłam całą kuchnię, ale w końcu dotarłam do takiego punktu w moim życiu, w którym mogę spróbować zrobić to ponownie i cieszę się, że mogę podzielić się z Wami sprawdzonym przepisem 

 

Składniki:

 

400 gramów makaronu (najlepsze są kluski jajeczne, ale normalny makaron też się sprawdzi)

 

1 łyżka stołowa soli

 

1/3 szklanki oleju

 

1,5 szklanki cukru

 

4 jajka, ubite

 

1 łyżka stołowa świeżo zmielonego czarnego pieprzu

 

Opcjonalnie:

 

1 łyżeczka cynamonu

 

1 szklanka rodzynek

 

Rozgrzej piekarnik do 150 stopni Celsjusza

 

Ugotuj makaron w garnku z wrzącą wodą i dużą ilością soli (zgodnie z instrukcją na opakowaniu) i odcedź.

 

Rozgrzej olej w garnku, który można używać także w piekarniku, dodaj 1 szklankę cukru i rozpuść aż do karmelizacji (około 5 minut na średnim ogniu) dodaj makaron i zamieszaj.

 

Wymieszaj jajka z pozostałym cukrem, dodaj sól i pieprz (a także z cynamonem i rodzynkami, jeśli je dodajesz) i makaronem.

 

Ugnieć mieszaninę w garnku, zmniejsz płomień i smaż przez 15 minut.

 

Przenieś do piekarnika na 2-3 godziny lub jeśli chcesz zrobić to w tradycyjny sposób - w 100 stopniach Celsjusza zostaw na całą noc.

 

Podawaj z piklami, wtedy uzyskasz najbardziej autentyczny smak, wiem, że to brzmi dziwnie, ale spróbuj (uwaga ten smak uzależnia!).", 'link': 'https://static.wixstatic.com/media/a8ca8a_0b581b7af2d9488089e9950df8623555~mv2.jpg/v1/fill/w_284,h_284,fp_0.50_0.50,q_90,enc_auto/a8ca8a_0b581b7af2d9488089e9950df8623555~mv2.jpg'}, 
  {'name':'Śledź po wileńsku', 'desc': "Kilka tygodni po tym, jak zaczęłam umawiać się z moim obecnym mężem, zostałam zaproszona na zapoznawczą kolację z jego rodzicami. Uznaliśmy, że najlepszym czasem na takie spotkanie będzie „Seudah Shlishit” – trzeci posiłek podczas Szabatu, który nie jest tak oficjalny, jak pozostałe posiłki w tym wyjątkowym dniu. Ubrałam się ładnie i mój-przyszły-mąż odprowadził mnie z mojego mieszkania do domu swoich rodziców, położonego na starym mieście w Jerozolimie. 

Nieformalne, jak się spodziewałam, spotkanie, okazało się wielką ucztą z ogromną ilością członków rodziny, których nie spodziewałam się poznać tego wieczora. Byli wszyscy – rodzeństwo, siostrzenice, bratankowie, kuzyni… I od wejścia do mieszkania moi przyszli teściowie postanowili nafutrować mnie jedzeniem… akurat tym, którego nie znosiłam!

Po kilku grzecznych odmowach, ojciec Dawida podetknął mi pod nos własnoręcznie robionego śledzia, robionego według przepisu przywiezionego przez dziadka jeszcze z Wilna…. A ja nienawidziłam śledzia. Przypomniałam sobie wąsy mojego dziadka, wiecznie śmierdzące śledziem… nie cierpiałam tego zapachu. Ale po tylu odmowach nie mogłam znów powiedzieć “nie”, więc się zgodziłam. Ku mojemu zaskoczeniu – śledź był pyszny! I chciałam więcej.

Jest to wciąż jedno z moich ulubionych dań, gdy odwiedzam teściów i Dawid wciąż przygotowuje je dla mnie na szabat. Poniżej znajdziecie więc nasz sekretny rodzinny przepis oraz powód, dla którego wyszłam za Dawida 😊

 

Śledź po wileńsku (ok. 30 kawałków)

 

Składniki: 

Śledź (najlepiej prawdziwy Matias) około 4 filetów  
Oliwa z oliwek  
Ocet  
Cukier  
2 średnie czerwone cebule  
Czarny pieprz  
Cynamon  
Ziele angielskie  
Liść laurowy 
Przygotowanie:

Delikatnie odcedź oliwę z ryby i umieść na talerzu skórą do dołu. Przekrój każdy z filetów na około 2 centymetrowe kawałki.

Posyp rybę porządnie czarnym pieprzem i cynamonem i odstaw na bok, by wchłaniała przyprawy przez kilka minut.

W międzyczasie pokrój cebulę na cienkie plasterki.

W naczyniu ułóż warstwami rybę i cebulę bez zostawiania przestrzeni między nimi. Pomiędzy każdą warstwę możesz również wrzucić ziele angielskie. Gdy skończy się ryba, połóż ostatnią warstwę cebuli, boki naczynia wyłóż liśćmi laurowymi i połóż kilka na górze.

W kubku 2 łyżki cukru wymieszaj z połową kubka octu oraz z połową kubka oliwy z oliwek. Polej śledzia, tak by był cały zalany sosem i delikatnie nałóż pokrywkę na pojemnik.

Zostaw śledzie na noc w lodówce.

Najlepiej smakują serwowane z krakersami.

Smacznego 😊", 'link': 'https://static.wixstatic.com/media/a8ca8a_ad134cbc588d42c395276557ff50fff9~mv2.png/v1/fill/w_237,h_258,fp_0.50_0.50,q_95,enc_auto/a8ca8a_ad134cbc588d42c395276557ff50fff9~mv2.png'}, 
  {'name': "Ma'amoul", 'desc': "Ma'amoul – dobre ciasteczka, gdy czas na herbatę

 

Jest kilka rzeczy, których nigdy nie robiłam w Izraelu. Między innymi deserów. Desery to ostatnia rzecz do jakiej się zabieram. Moja siostra jest cukiernikiem, więc nigdy nie musiałam o nich myśleć. A kiedy goście pytali co przynieść na kolację szabatową zawsze bez wahania odpowiadałam – deser!

Od kiedy przeprowadziłam się do Polski musiałam nauczyć się przyrządzać również desery. Lubię przepisy, które nie są czasochłonne, i które trzymają się dobrze nawet po kilku dniach od ich zrobienia. I właśnie dlatego ten bardzo tradycyjny przepis jest tym, do którego zawsze wracam. Jeśli nie macie daktyli, użyjcie Nutelli ;)

Składniki: 

4.5 kubka białej mąki  
2 kubki mąki kukurydzianej typu semolina  
1 łyżeczka proszku do pieczenia  
4 łyżki cukru  
200 gram margaryny/masła  
1/2 kubka oleju  
1.5 kubka ciepłej wody 
 

Na nadzienie: 

1 kg miękkich daktyli  
1 łyżka oleju  
Pół kubka słodkiego czerwonego wina  
2 łyżeczki cynamonu  
Cukier puder do dekoracji 
Przygotowanie:

W misce wymieszaj wszystkie suche składniki. Dodaj masło, olej, wodę i zagnieć wszystko rękami.

Jeśli daktyle, których używasz są zbyt suche, umieść je w ciepłej wodzie, by zmiękły. Wysusz je i pokrój na drobne kawałeczki. Dodaj cynamon, olej i wino.

Podziel ciasto na 8 kawałków i uformuj każdy kawałek w prostokąt. Posmaruj je nadzieniem.

Zwiń każdy prostokąt i przekrój go na dwucentymetrowe grube części.

Piecz w rozgrzanym piekarniku (180°C) przez około 30 minut albo do czasu, gdy górne części się zazłocą. Posyp cukrem pudrem.", 'link': 'https://static.wixstatic.com/media/a8ca8a_81db354d3eaa4516a9e32bebc08a9804~mv2.png/v1/fill/w_236,h_177,fp_0.50_0.50,q_95,enc_auto/a8ca8a_81db354d3eaa4516a9e32bebc08a9804~mv2.png'}, 
  {'name':'Pieczone owoce', 'desc': "Pieczone owoce z mlekiem i miodem 

 

W tym tygodniu będziemy obchodzić Tu BiSzwat, w Izraelu można znaleźć w tym czasie nieskończoną liczbę rodzajów suszonych owoców, których czasem mi tu brakuje. Jest to również czas, gdy w szkole kończy się pierwszy semestr, dzieci dostają dyplomy i oceny, a dla wielu Izraelczyków wejście w nowy rok drzew, które rozpoczynają kolejny cykl życia, jest okazją do ponownego rozpoczęcia wszystkiego od nowa.

Kilka tygodni temu, czytaliśmy w parszy o Izraelu jako o kraju mlekiem i miodem płynącym – piękny i poetycki jest to opis, i podczas gdy w Izraelu suszone owoce są wszędzie, tu w Polsce niestety koszerne suszone owoce ciężko czasem znaleźć. Zdecydowałam się zrobić ten łatwy deser, który jest taki piękny i pełen świeżych kolorów, by przypomnieć nam podczas tych długich zimnych dni, że wiosna w końcu nadejdzie.

Składniki:

• 2-4 brzoskwinie lub nektarynki

• 2-4 łyżki jogurtu (albo jeśli macie dostęp – koszerny kozi ser) 

• 1 łyżka Silian (miód daktylowy) 

• 2 łyżki posiekanych uprażonych orzechów włoskich 

Przygotowanie:

Podgrzej piekarnik do 180 stopni, wyłóż blachę papierem do pieczenia.

Umyj owoce, przekrój na połówki i usuń pestki. Połóż je na blaszce i piecz ok 30 minut aż zmiękną.

W międzyczasie upraż orzechy na patelni.

Wyjmij owoce z piekarnika i daj im ostygnąć przez kilka minut.

Ułóż owoce na talerzu i dodaj 1-2 łyżki jogurtu na każdą połówkę, posyp orzechami i skrop miodem daktylowym.

Możesz serwować na ciepło lub w temperaturze pokojowej.", 'link': 'https://static.wixstatic.com/media/a8ca8a_8ce0e0e4c5e0483baa0c3ea5be7a54e8~mv2.jpg/v1/fill/w_237,h_133,fp_0.50_0.50,q_90,enc_auto/a8ca8a_8ce0e0e4c5e0483baa0c3ea5be7a54e8~mv2.jpg'}, 
  {'name':'Szakszuka', 'desc': "Szakszuka

W zeszłotygodniowej Parszy czytaliśmy o tym jak ludzie Izraela w pośpiechu opuścili Egipt i w wyniku tego pośpiechu zostawili nam „pamiątkę” – macę. Chleb pieczony pod presją, jest czymś co jemy do dziś i przypomina nam o nerwowych nocach. Jeśli ja muszę zrobić jakieś szybkie jedzenie pod presją – robię szakszukę.

Szakszuka jest idealnym posiłkiem na każdą porę dnia czy kiedy mamy niezapowiedzianych gości, albo gdy lodówka jest pusta, a ja chcę jeść lub muszę nakarmić rodzinę.

To, co uwielbiam w szakszuce to to, że tak naprawdę nie potrzeba przepisu, albo jeśli jakiegoś używasz, możesz do niej dodać czegoś co lubi Twoja rodzina, jajka zrobić bardziej twarde lub bardziej miękkie, dodać więcej lub mniej ostrych przypraw, jeść z tym na co akurat masz ochotę itd.

Możesz również zrobić zieloną szakszukę (ze szpinakiem), dodać paprykę, ser, w niektórych częściach Izraela dodaje się nawet pikantne kiełbaski Merguez. Niektórzy lubią jajka wymieszane z warzywami itp.

Składniki (na ok. 4-6 porcji): 

Olej do smażenia  
2 białe cebule  
2-4 ząbki czosnku, drobno posiekane  
¼ kubka przecieru pomidorowego  
6 pokrojonych pomidorów  
1 łyżka cukru  
1 czubata łyżka soli  
1 łyżka sproszkowanej słodkiej papryki  
1 łyżeczka kuminu  
1 łyżeczka zmielonego czarnego pieprzu  
8-12 jajek 
Możesz dodać – papryczki jalapeno albo ostrą paprykę, by zwiększyć ostrość.

Na dużej, głębokiej patelni podgrzej olej. Dodaj cebulę I ją zeszklij. Dodaj czosnek i wymieszaj. Po 2 minutach dodaj pomidory i trzymaj je na wolnym ogniu przez ok 10 minut. Dodaj przecier pomidorowy i przyprawy i trzymaj wszystko na wolnym ogniu przez następne 20 minut aż trochę zgęstnieje.

Przy pomocy drewnianej łyżki zrób dołki w miksturze i wlej w nie po jednym jajku (sprawdź wcześniej jajka) mając na uwadze, by między jajkami były przerwy.

Przykryj i duś wszystko na wolnym ogniu przez następne 10 minut aż białka jajek się zetną.

Podawaj z tahiną albo serem labneh i oczywiście ze świeżym chlebem!

 

בתאבון!", 'link': 'https://static.wixstatic.com/media/a8ca8a_9a39e7c5cf844afa9036687e42cfe30f~mv2.png/v1/fill/w_237,h_178,fp_0.50_0.50,q_95,enc_auto/a8ca8a_9a39e7c5cf844afa9036687e42cfe30f~mv2.png'}, 
  {'name':'Buraki Noama', 'desc': "Buraki Noama

 

Nigdy nie lubiłam buraków. Może dlatego, że zawsze słyszałam, że plamy po nich nie schodzą z ubrań, albo dlatego, że ich kolor zawsze przypominał mi paschowy Maror (w mojej rodzinie dodawaliśmy do niego buraków). W każdym razie konkluzja jest taka, że przez większość mojego życia jadłam buraki tylko w zupie.

Wszystko się zmieniło, gdy zostałam matką i mój syn – Noam – wpadł w buraczaną obsesję, co zmusiło mnie do przygotowywania ich na każdy możliwy sposób.

Jak klasyczni Izraelczycy, zawsze mamy stół szabatowy obłożony dipami i sałatkami, które przygotowuję na każdy Szabat, więc jakoś tak naturalnie wyszło, że zaczęłam robić także sałatkę z buraków. I ta sałatka jest jednym z obowiązkowych przepisów każdego Szabatu, jest łatwa do zrobienia, ze składnikami, które zawsze mam w domu. A przede wszystkim jest absolutnym hitem i dla mojego syna, i dla innych dzieci, a także dorosłych, którzy przychodzą do naszego domu.

Jeśli zostaną Ci jakieś resztki, według mnie można je przechowywać do 5 dni w lodówce. Lubię też dodawać małe porcje do świeżego ryżu skropionego na czubku odrobiną cytryny.

Składniki: 

4 buraki  
1 pokrojona czerwona cebula  
Oliwa z oliwek  
Ocet lub cytryna (wolę ocet)  
Sól, pieprz, cukier, kurkuma i sproszkowany czosnek (ok. ¼ łyżki każdej z przypraw) 
Przygotowanie:

Umieść buraki w garnku z gotującą się wodą i gotuj je przez ok 1 godzinę, aż zmiękną. Gdy buraki będą gotowe, pozwól im ostygnąć. Obierz buraki i pokrój je w długie słupki (jak frytki). W misce umieść buraki, pokrojoną cebulę, dodaj przyprawy, oliwę i ocet. Ozdób jakąś zieleniną na górze.

(Sałatka jest pyszna, gdy serwuje się ją obok Tahiny i najlepiej jest ją zrobić dzień przed podaniem).", 'link': 'https://static.wixstatic.com/media/a8ca8a_c91188e37a58480d9327e15fdc289243~mv2.png/v1/fill/w_236,h_356,fp_0.50_0.50,q_95,enc_auto/a8ca8a_c91188e37a58480d9327e15fdc289243~mv2.png'},
  {'name':'Humus to Mus', 'desc': "Proste, ale obowiązkowe!

Humus jest bardzo popularnym jedzeniem na całym świecie. Wywodzi się z bliskiego wschodu i dziś jest jednym z najbardziej popularnych smarowideł w Izraelu. Humus jest łatwy do zrobienia, tani i spożywany przez Izraelczyków bez względu na ich status finansowy. Na całym świecie są miejsca z wyszukanymi humusami, jak i z najprostszymi ich wersjami.

Humus to kultura, jemy go na śniadanie, lunch i obiad, zazwyczaj z wielką, świeżą pitą (pracuję nad przepisem!). Autentyczni pożeracze humusu jedzą go z kilkoma kawałkami surowej, białej cebuli, izraelskimi piklami i charifem (czyli bardzo pikantną pastą).

Do humusu można doinstalowywać rozszerzenia w postaci różnego rodzaju przybrań oraz dodatków i naprawdę warto zaszaleć (pieczone grzyby, kalafior, mięso – wszystko co zechcesz!). Polecam również dodać pieczone buraki i inne warzywa, które nadają kolor i smak.

Ten przepis jest podchwytliwy i nie będziecie się go musieli dokładnie trzymać, by osiągnąć sukces. Postarajcie się tylko i dodawajcie składniki powoli.

Składniki: 

Suszona ciecierzyca, namoczona przez noc i gotowana przez ok. 3-4 h. Oddziel ciecierzycę od wody, ale zachowaj wodę! (W tym przepisie ugotowałam 200 gram suszonej soczewicy)  
Oliwa z oliwek, ok. ¼ kubka  
Sól do smaku  
Świeżo wyciśnięty sok z cytryny (dla mnie 1 cytryna była zdecydowanie wystarczająca tym razem)  
1-2 ząbki czosnku  
Kumin do smaku  
Surowa tahina 
Przygotowanie:

Umieść soczewicę w blenderze (może być to jakikolwiek rodzaj blendera, jedyną różnicą jest długość miksowania). Dodaj ok ½ kubka wody spod gotowania, ½ kubka tahiny, 1 ząbek czosnku, sok z 1 cytryny, oliwę z oliwek, sól, pieprz i kumin. Miksuj przez ok 3 minuty i spróbuj, dodaj wszystko co uważasz za potrzebne, w zależności od Twoich preferencji i miksuj ponownie przez kilka minut, dopóki nie zmieni się w pastę. Spróbuj ponownie i znów coś dodaj, jeśli zaistnieje taka potrzeba. Humus stwardnieje w lodówce, więc nie należy dopuścić do tego, by był od razu zbyt twardy.

Podawaj z jakimkolwiek chcesz przybraniem, z chlebem, warzywami. Klasyczny humus jest polany odrobiną oliwy i posypany zatarem lub sumakiem.

Jeśli chcesz schować go do lodówki, wyłóż plastikową torebką pudełko, w którym będziesz przechowywać humus (jak na obrazku). To powstrzyma dopływ powietrza do humusu i zachowa lepszą konsystencję na dłuższy czas. Zjedz całość w przeciągu nie więcej niż 2-3 dni (ale serio, na pewno zjesz go szybciej).", 'link': 'https://static.wixstatic.com/media/a8ca8a_35a09378dbfb45c9a2de71591e71a7ae~mv2.png/v1/fill/w_237,h_536,fp_0.50_0.50,q_95,enc_auto/a8ca8a_35a09378dbfb45c9a2de71591e71a7ae~mv2.png'},
  {'name':'Zimowy Kuskus', 'desc': "Zimowy kuskus

 

Gdy byłam dzieckiem w moim domu nigdy nie jedliśmy kuskusu. Zawsze myślałam, że było to spowodowane aszkenazyjskością mojej rodziny, a kuskus oczywiście nie jest aszkenazyjskim jedzeniem. Jednak teraz, gdy jestem mamą i spędziłam już sporą część mojego życia na sprzątaniu kuskusu po posiłkach, domyślam się, że były też inne powody.

W każdym razie, pierwszy raz zetknęłam się z kuskusem w narodowym tyglu izraelskiego społeczeństwa, czyli podczas pierwszego tygodnia służby w izraelskiej armii. Przyjaciele strasznie się ze mnie śmiali, że nie znam poprawnego, tradycyjnego sposobu gotowania kuskusu. Rok temu zaczęłam przyrządzać go sama jako matka, która odkryła, że jest to najlepszy sposób na dostarczenie mojemu synowi wszystkich pożywnych, zdrowych warzyw, których zazwyczaj odmawia.

Przepis oparty jest na ciągle zmieniających się improwizacjach, które bazują na tym, co akurat mam w domu. Jeśli tylko macie jakieś warzywa inne niż w przepisie, nie krępujcie się poeksperymentować i zmieniać składniki (jak zobaczycie w tym przepisie jest tylko to, co akurat miałam w lodówce).

Składniki (4 porcje): 

1 szklanka kuskusu instant (możecie go też zrobić sami. Jeśli chcecie się wiedzieć jak zrobić domowy kuskus dajcie mi znać, a Was nauczę)  
1 biała cebula, przekrojona na pół a następnie pokrojona i przecięta znów na pół (tak, że otrzymujemy ¼ krążka cebuli)  
1 marchewka I 1 pietruszka, obrane i przekrojone wzdłuż, a następnie pokrojone  
1 cukinia, pokrojona tak jak marchewka  
½ szklanki ciecierzycy (zazwyczaj kupuję suchą, namaczam przez noc i gotuję ją, a następnie zamrażam ją porcjami (ok. 1 kubek) z wodą z gotowania, po to by w każdej chwili mieć możliwość wrzucenia jej do gulaszu czy żeby zrobić z niej hummus.  
1 batat obrany i pokrojony w kostki 2x2 cm  
2-3 ziemniaki obrane i pokrojone w kostkę 2x2 cm  
1-2 gałązki selera umyte i pokrojone  
Olej do smażenia  
Sól, pieprz  
Kumin, kurkuma, sproszkowany czosnek i jeśli masz dostęp do koszernego curry lub garam masala, warto je dodać. 
Przepis:

W dużym, ciężkim garnku podgrzej trochę oleju i dodaj cebulę, mieszaj ją co kilka minut dopóki się nie zazłoci.

Dodaj marchewkę I pietruszkę i mieszaj od czasu do czasu, po 5 minutach dodaj seler, a następnie powtórz ten sam proces ze wszystkimi warzywami. Gdy już wszystkie warzywa będą obsmażone zalej je wodą i doprowadź do wrzenia. Gdy woda się zagotuje, zmniejsz płomień i dodaj przyprawy. Możesz śmiało poszaleć z przyprawami, które dodajesz 😊

Przykryj garnek i pozwól wodzie trochę wyparować. Po ok. 30 minutach warzywa będą miękkie.

W międzyczasie, przełóż kuskus do dużej miski i zalej gotującą się wodą (ok. 1 cm powyżej kuskusu), przykryj miskę i daj kuskusowi nasiąknąć przez ok. 5 minut. Gdy kuskus będzie gotowy wymieszaj go widelcem tak, by nie był lepki, a puszysty i sypki.

W osobnej misce umieść 3-5 kopiatych łyżek gotowego kuskusu i dodaj dużo warzyw z 4 łyżkami zupy spod warzyw, która w tym daniu pełni rolę sosu.", 'link': 'https://static.wixstatic.com/media/a8ca8a_a54ca850079640dc932145ad36a39339~mv2.png/v1/fill/w_237,h_133,fp_0.50_0.50,q_95,enc_auto/a8ca8a_a54ca850079640dc932145ad36a39339~mv2.png'},
  {'name':'Klasyczne Latkes', 'desc': "Klasyczne latkes

 

Jednym z moich ulubionych dań podczas Chanuki jest „Latkes bar” – zwykłe latkes z wieloma rodzajami dodatków.

W tym roku, gdy planowałam noc Latkesową, przeczytałam, że Wieczór Latkesowy to stara tradycja Chabadu, należało się spotkać czwartej nocy Chanuki, jeść levivot i snuć chasydzkie opowieści.

Więc zaczęłam się zastanawiać co jest niezwykłego w Chanuce i znalazłam ciekawe powiązanie – słowo chanuka – po hebrajsku חנוכה jest bardzo podobne do słowa חינוך, oznaczające edukację, słowo to bardzo odpowiada temu czego doświadczam podczas Chanuki tutaj w Polsce – jest świetną okazją do uczenia mojego syna, o co dokładnie chodzi w byciu Żydem.

Więc tego roku, jak zresztą co roku, robimy nasze levivot przy słuchaniu bardzo głupiej piosenki o Chanuce.

https://www.youtube.com/watch?V=gemdujq5kfm

W piosence słyszymy dialog między Rabinem Kalmanem a jego żoną Hanną Zeldą, w którym Rabin Kelman chce leviva na Chanukę, ale za każdym razem żona odsyła go do sklepu po jakiś zapomniany składnik, aż w końcu Hanna Zelda jest zbyt zmęczona by gotować i Rabin musi zrobić je sam… 😊

 

Składniki: 

4 duże ziemniaki starte na dużych oczkach  
2 jajka  
2-3 łyżki mąki z macy  
Sól i pieprz do smaku  
Olej do smażenia 
Włóż starte ziemniaki do ręcznika kuchennego i wyciśnij całą wodę. Następnie dodaj resztę składników i wymieszaj. Na patelni podgrzej około 1 cm oleju.

Używając łyżki do lodów rób równe porcje i kładź je na oleju. Obracaj po ok 2-3 minutach, gdy latkes będą złote i spłaszczaj je przy pomocy łopatki.

Lubię umieszczać moje latkes na kratce do studzenia ciastek i dawać im możliwość obcieknięcia z oleju.

Należy jeść od razu i szaleć z dodatkami! Bardzo lubię dodawać trochę wędzonego łososia i serka śmietankowego (Bieluch), trochę tuńczyka, łyżkę humusu, pikle i co kto chce!

Smacznego 😊", 'link': 'https://static.wixstatic.com/media/a8ca8a_6918a6c79f954022b670ccb260c4c969~mv2.png/v1/fill/w_236,h_133,fp_0.50_0.50,q_95,enc_auto/a8ca8a_6918a6c79f954022b670ccb260c4c969~mv2.png'},
  {'name':'Sufganiyot', 'desc': "Sufganiyot

 

W Izraelu sezon sufganiyotowy startuje około miesiąc przed chanuką. Gdy byłam dzieckiem, jedynym rodzajem były te duże, wypełnione dżemem i pokryte cukrem pudrem sufganiyot. Z biegiem czasu kuchnia Izraelska ulegała coraz to większym wpływom mody na dobry wygląd, różne kombinacje jedzenia – pojawiała się coraz większa różnorodność, ilość nadzień, wielkości i posypek. W tym roku widziałam nawet “sufganiyotowego” jerozolimskiego bajgla!

 

Składniki: 

30 gram świeżych drożdży (Drożdże domowe Lallemand)  
30 gram ciepłej wody  
500 gram białej mąki (Wszystkie mąki 100% naturalne bez dodatków są koszerne (uwaga na dodatki konserwantów, witamin i antyzbrylaczy)  
65 gram cukru  
2 żółtka  
1 jajko  
120 gram ciepłego mleka  
Szczypta skórki pomarańczowej  
2 łyżki świeżo wyciśniętego soku pomarańczowego  
½ łyżeczki soli  
½ łyżeczki ekstraktu z wanilii (Nilsen Mass)  
90 gram masła (Mlekovita)  
Olej do smażenia (ok 1 -1.5 litra)  
Do klasycznych sufganiyot – truskawkowy dżem i cukier puder. W tym przepisie nadziewałam sufganiyot Nutellą. 
W misce przy pomocy palców rozpuść drożdże w wodzie, dodaj 1 łyżkę mąki i jedną łyżkę cukru, wymieszaj i odłóż na bok aż zaczną pojawiać się pęcherzyki (ok. 10-20 minut)

Dodaj żółtka, jajko, mleko, skórkę pomarańczową i sok, sól, wanilię, cukier, mąkę i wymieszaj (jeśli używasz miksera, miksuj na najniższych obrotach ok 2 minut).

Powoli dodaj masło i miksuj dalej aż ciasto oddzieli się od miski (jeśli używasz miksera) i zacznie oblepiać i „wchodzić” na mieszadło (trwa to ok 5 minut).", 'link': 'https://static.wixstatic.com/media/a8ca8a_f01391a3effc4ac594285337d4384270~mv2.jpg/v1/fill/w_356,h_200,fp_0.50_0.50,q_90,enc_auto/a8ca8a_f01391a3effc4ac594285337d4384270~mv2.jpg'},
  ];